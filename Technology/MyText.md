---
title: Τεχνολογία και ψυχαγωγία
caption: 'Η εξέλιξη της τεχνολογίας έχει επηρεάσει σε μεγάλο βαθμό τη βιομηχανία της ψυχαγωγίας τα τελευταία χρόνια. Αυτό συνέβη σε τόσο σύντομο χρονικό διάστημα, που μας δίνεται η εντύπωση πως η βιομηχανία της ψυχαγωγίας είχε ένα εντελώς διαφορετικό πρόσωπο πριν μια εικοσαετία. Αυτά αποτελούν φανταστικά νέα για τους απανταχού καταναλωτές και πελάτες του περιεχομένου της ψυχαγωγίας και της διασκέδασης. Θα έλεγε κανείς πως έχουμε “ταξιδέψει στο χρόνο” και πλέον ζούμε σε ένα ολοκληρωτικά τεχνολογικό περιβάλλον. Με την ανακάλυψη του μέσου της τηλεόρασης και την ενσωμάτωσή του στη ζωή των νοικοκυριών, είχε γίνει το πρώτο καθοριστικό βήμα για την εξάπλωση της βιομηχανίας της ψυχαγωγίας και των τεχνών. Αυτή η ηλεκτρονική συσκευή, άλλαξε τον τρόπο με τον οποίο οι άνθρωποι μέχρι τότε βίωναν την εμπειρία της ψυχαγωγίας. Τα παιδιά είχαν τη δυνατότητα να παρακολουθήσουν κινούμενα σχέδια, ενώ οι ενήλικες μπορούσαν να παρακολουθήσουν τις διάφορες σαπουνόπερες και το καθημερινό δελτίο ειδήσεων το βράδυ. Μετά ακολούθησε η ίδρυση της καλωδιακής τηλεόρασης, όπου όλοι είχαν τη δυνατότητα να παρακολουθήσουν το πρόγραμμα της επιλογής τους. Ταινίες, reality shows, αθλητικά γεγονότα κλπ., έκαναν τη ζωή των ανθρώπων πιο ευχάριστη αλλά και πιο εύκολη. Σήμερα διαθέτουμε πλατφόρμες όπως το Netflix, το Hulu, το Amazon Prime και διάφορα άλλα προγράμματα παροχής υπηρεσιών βίντεο, που μπορούμε να παρακολουθήσουμε ό,τι θέλουμε, όποτε το θέλουμε. Υπάρχει ένας τεράστιος και αχανής κόσμος ψυχαγωγίας που μας προσφέρει ένα μεγάλο εύρος επιλογών. Ζούμε σε μια εποχή όπου είναι αδύνατη η έλλειψη οποιασδήποτε πηγής ψυχαγωγίας. Ακόμα και στις συσκευές των smartphones μας, μπορούμε να μεταφέρουμε οποιαδήποτε ταινία ή τηλεοπτικό πρόγραμμα επιθυμούμε, δίνοντάς μας τη δυνατότητα να ψυχαγωγούμαστε κάτω υπο οποιεσδήποτε συνθήκες. Με απλά λόγια, όλο αυτό το διάστημα, παρακολουθούμε τη τεχνολογία να αλλάζει ριζικά τον τρόπο ψυχαγωγίας όπως τον ξέραμε.

name: Τζιάλλας Ευθύμιος 
id: Π2018015 
---
